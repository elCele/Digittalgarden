---
dg-publish: true
---
#testo 

> [!quote] ### Testo:
>> **I**
>> Fu dove il ponte di legno
>> mette a Porto Corsini sul mare alto
>> e rari uomini, quasi immoti, affondano
>> o salpano le reti. Con un segno
>> della mano additavi l'altra sponda
>> invisibile la tua patria vera.
>> Poi seguimmo il canale fino alla darsena
>> della città, lucida di fuliggine,
>> nella bassura dove s'affondava
>> una primavera inerte, senza memoria.
>>
>>E qui dove un'antica vita
>>si screzia in una dolce
>>ansietà d'Oriente,
>>le tue parole iridavano come le scaglie
>>della triglia moribonda.
>>
>>La tua irrequietudine mi fa pensare
>>agli uccelli di passo che urtano i fari
>>nelle sere tempestose:
>>è una tempesta anche la tua dolcezza,
>>turbina e non appare,
>>e i suoi riposi sono anche più rari.
>>
>>Non so come stremata tu resisti
>>in questo lago
>>d'indifferenza ch'è il tuo cuore; forse
>>ti salva un amuleto che tu tieni
>>vicino alla matita delle labbra,
>>al piumino, alla lima: un topo bianco,
>>d'avorio; e così esisti!
>>
>>**II**
>>Ormai nella tua Carinzia
>>di mirti fioriti e di stagni,
>>china sul bordo sorvegli
>>la carpa che timida abbocca
>>o segui sui tigli, tra gl'irti
>>pinnacoli le accensioni
>>del vespro e nell'acque un avvampo
>>di tende da scali e pensioni.
>>
>>La sera che si protende
>>sull'umida conca non porta
>>col palpito dei motori
>>che gemiti d'oche e un interno
>>di nivee maioliche dice
>>allo specchio annerito che ti vide
>>diversa una storia di errori
>>imperturbati e la incide
>>dove la spugna non giunge.
>>
>>La tua leggenda, Dora!
>>Ma è scritta già in quegli sguardi
>>di uomini che hanno fedine
>>altere e deboli in grandi
>>ritratti d'oro e ritorna
>>ad ogni accordo che esprime
>>l'armonica quasta nell'ora
>>che abbuia, sempre più tardi.
>>
>>E' scritta là. Il sempreverde
>>alloro per la cucina
>>resiste, la voce non muta,
>>Ravenna è lontana, distilla
>>veleno una fede feroce.
>>Che vuole da te? Non si cede
>>voce, leggenda o destino...
>>Ma è tardi, sempre più tardi.

---

> [!quote] ### Analisi del testo:
> - Andamento narrativo all'inizio per arrivare ad ampi orizzonti
> - A questo movimetno distensivo corrisponde un approfondimento della storia -> II parte scritta nel 1939 (inizio della II guerra mondiale)
> - Al "male di vivere" della raccolta precedente comicia a contrapporsi il **male della storia** che caratterizzerà la terza raccolta -> [[La bufera e altro]]
> - **Prima parte:**
> 	- Scritta nel **1926**
> 	- Il paesaggio è caratterizzato dalla solitudine
> 	- L'atmosfera è resa pesante dalla scelta stilistica del linguaggio
> 	-  «_la tua patria vera_» -> corrisponde alla Carinzia ma anche ad un concetto più elevato di patria
> 	- L' «_altra sponda / invisibile_» è un elemento del paesaggio che si pone tra l'apparenza e la realtà -> simile al «_varco_» in [[La casa dei doganieri]]
> 	- Il v.12 e il v.14 sembrano creare un collegamento tra la storia e la donna utilizzando i colori, in realtà celano una separazione netta
> 		- «_si screzia_» -> richiama la città di Ravenna, decorata dai monumenti Bizantini
> 		- «_iridavano_» -> le parole della donna, richiama una condizione interiore turbata
> 			- Si crea un legame sottile tra la donna ed una triglia dalle scaglie colorate (come le sfaccettature delle parole di Dora) che sta morendo -> «_triglia moribonda_»
> 	- **Terza strofa:**
> 		- Irrequietudine della donna -> associata alla figura degli uccelli che, frastornati dalla **bufera**, sbattono contro i fari
> 		- Ossimoro -> «_è una tempesta anche la tua dolcezza_»
> 		- La fatica generata dal vivere in questa sofferenza genera **indifferenza** -> non è la soluzione, come in [[Ossi di seppia]], ma fa parte del dolore stesso
> 		- La salvezza viene posta da Montale in un «_amuleto_» -> rappresenta l'**ultima connessione** tra l'uomo e le cose
> 		- L'amuleto è l'oggetto che ci protegge dai mali e che ci rende esistenti -> «_e così esisti!_»
> - **Seconda parte:**
> 	- Scritta nel 1939
> 	- Dora ha compiuto il suo viaggio raggiungendo la *Carinzia* -> il ritorno non ha portato la consolazione sperata
> 	- L'ambiente è familiare e sereno ma proseguendo nella lettura diventa quasi crudele
> 	- Dora rientrando in casa vede riflessi negli oggetti a lei cari tutti gli errori commessi e i fallimenti -> «_nivee maioliche_»
> 	- Questi sentimenti negativi sono incisi talmente a fondo dentro il suo animo che neanche la «_spugna_» del tempo può cancellarli
> 	- Non riconosce più se stessa all'interno di quelle mura che riflettono un passato che ora non è più raggiungibile -> «_specchio annerito_» del tempo che mostra **ciò che la donna era**
> 	- «_La tua leggenda, Dora!_» -> la storia della donna viene descritta come leggenda perché sta per scomparire mischiata assieme a quelle di migliaia di persone -> persecuzioni naziste -> «_fede feroce_» che diffonde il veleno, ovvero i principi folli grazie ai quali è sostenuta
> 	- I vv. 54-57 presentano un'ambientazione immobile dove i ricordi riaffiorano, però si percepisce l'incombere di un **ombra**
> 	- Ogni speranza viene oscurata -> MA «_Non si cede voce, leggenda o destino..._» -> i nazisti non possono cancellare il ricordo di Dora che rimane sospeso **grazie alla poesia** 
> 	- Poesia diventa **simbolo della vicenda**



